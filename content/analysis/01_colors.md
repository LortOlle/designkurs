Färger
=======================

Färg och font är viktiga för att skapa rätt känsla på en hemsida. Du kan använda det för att leda användarens uppmärksamhet genom att
markera vissa delar eller välja om du vill att din hemsida ska ge en känsla av lugn eller upphetsning. 
Jag ska analysera tre hemsidors färgval och typografi. 

Urval
-----------------------

Jag har valt att välja mina tre hemsidor ur olika kategorier. Jag ville välja en "manlig" hemsida, en "kvinnlig" och en för barn. Som manlig sida valde jag Gillette.se och som kvinnlig valde jag GilletteVenus.se. Här har rakhyveltillverkaren valt att helt dela upp sina produkter riktade mot män och sina produkter riktade mot kvinnor i separata hemsidor. Jag ville därför studera hur dessa hemsidor skiljde sig. Till sist ville jag se om hemsidor mer riktade mot barn skiljde sig på något ytterligare sätt så jag valde att studera hemsidan Supercell.com/en/games/brawlstars/. En hemsida om det populära mobilspelet Brawl Stars.

Metod
-----------------------

För att analysera hemsidorna började jag med att studera helheten på sidorna. Jag undersökte vilka bilder, färger och typsnitt som används. Jag funderade även på vilken känsla de troligtvis försöker frambringa. Jag använde sedan pipettverktyget i Adobe Color för att ta fram hexkoden för de färger som används och skapade med hjälp av det ett färghjul.

Resultat
-----------------------

### [Gillette](https://www.gillette.se/sv-se){.link}

Den första analysen var av Gillette.se. Det första som slår en är en mörk bakgrund med vit eller ljusgrå text. Denna gråskala gör att de limegröna detaljerna verkligen träder fram.
<table class="color">
<tr>
<td style= "background-color: #000">
<td style= "background-color: #efefef">
<td style= "background-color: #fff">
<td style= "background-color: #88fd42">
</tr>
</table>
Både bilderna på produkter och typsnitt är avskalat och stilrent. Överlag på sidan används typsnittet Futura LT W04 Bold. I de inledande rubrikerna använder de vit eller ljusgrå text med den limegröna färgen när de vill att något ord ska markeras extra tydligt:
<span class="gillette">GILLETTE MED TYDLIG <span class="gillette-accent">MARKÖR</span></span>
De använder också endast versaler i sina h1 rubriker.

![me](%assets_url%/img/gillette1.png "Gillette förstasida"){.snapshot}

Längre ner på sidan övergår det till en vit bakgrund med en mörkblå text. Samma font används men här övergår de till att skriva med gemener. Här visar de upp tre av sina produktserier. En mörkblå, en ljusblå och en orange.

![me](%assets_url%/img/gillette2.png "Gillette förstasida"){.snapshot}

<table class="color">
<tr>
<td style= "background-color: #fff">
<td style= "background-color: #1C2A79">
<td style= "background-color: #ED722E">
<td style= "background-color: #B6D9FB">
<td style= "background-color: #88fd42">
</tr>
</table>
![me](%assets_url%/img/gillette_triad.png "Gillettes triad"){.colorwheel}

### [GilletteVenus](https://www.gillettevenus.se/sv-se/){.link}

I kontrast med Gillettes "manliga" sidas skarpa kanter på mörk bakgrund har Venusloggan mjuka linjer på en pastellblå bakgrund. Färgerna är olika nyanser av blå och turkos på en vit bakgrund. Typsnittet är Gilroy-SemiBold vilket liknar Gillettes Futura. De använder dock inte fet stil vilket gör texten mer smäcker. Enligt [kolenda.io](https://www.kolenda.io/guides/fonts){.link} är fet stil mer maskulint. Exempel på rubrik från Venus: <span class="gillettevenus">GILLETTEVENUS RUBRIK</span></span>

Venus loga med mjukare bokstäver:

![me](%assets_url%/img/venus-logo.png "GillettesVenus logo"){.logo}

Snapshot från förstasidan:

![me](%assets_url%/img/venus.png "Venus förstasida"){.snapshot}

Färgerna på Venus hemsida:

<table class="color">
<tr>
<td style= "background-color: #0057B7">
<td style= "background-color: #08BED5">
<td style= "background-color: #A6D5C7">
</tr>
</table>

Tittar man till innehåll är Gillettes båda sidor mycket lika. Upplägg med navigering högst upp, många länkar i footer och bilder som fokus i innehållet är väldigt lika. Den stora skillnaden är färgval och font-vikt.

![me](%assets_url%/img/venus_colors.png "Venus färger"){.colorwheel}

### [Brawl Stars](https://supercell.com/en/games/brawlstars/){.link}

![me](%assets_url%/img/brawlstars.png "BrawlStars förstasida"){.snapshot}

När man kommer in på Brawl Stars sida slås man av en bild i klara färger med hög kontrast. Sidan är dock till stor del vit med svart text. Enligt företagets egna [riktlinjer](https://supercell.com/assets/supercell-brand-guidelines-v1.pdf) ska deras produkter va 70% svart eller vit vilket symboliserar "kvalitet och fokus". De resterande 30% ska vara deras accentfärger som ska användas för att vara "roligt och ljust/klart". De har fyra officiella accentfärger:

<table class="color">
<tr>
<td style= "background-color: #2D85F3">
<td style= "background-color: #21C49F">
<td style= "background-color: #FB62AA">
<td style= "background-color: #F7DB1C">
</tr>
</table>

Jag gjorde ett axplock från färgerna i bilderna på hemsidan och kom fram till detta färghjul:

![Brawlstars färger](%assets_url%/img/brawl_colors1.png "Brawlstars färger"){.colorwheel}

Jämför man detta med de officiella färgerna från företagets riktlinjer så stämmer det ganska bra:

![Brawlstars Officiella färger](%assets_url%/img/brawl_colors2.png "Brawlstars officiella färger"){.colorwheel}

Brawlstars har en egen font som kallas supercell headline och supercell text. Dessa finns inte gratis utan licens så jag kan inte visa exempel här. Det går dock att se på deras sida.


Analys
-----------------------

Det var fascinerande att studera likheterna mellan gillettes båda sidor. Skillnaderna var uppenbara och det kändes som två helt olika sidor, men när man studerade upplägget och det faktiska innehållet mer noggrant så inser man att de är väldigt lika till innehåll även om känslan är så olik. De små skillnaderna i, framför allt, färgval och font-vikt gjorde stor skillnad.

Det var också intressant att studera Gillettes "manliga" sida som hade en gråskala med en grön accentfärg till att börja med och sedan gick över när de skulle visa upp sina olika varumärkesserier till att ha en tydlig triad. Den gröna, orangea och de två blå. Helt sköljda färger men fungerar ändå tillsammans.

Venus sida däremot hade ett analogt färgtema med närliggande blå och turkosa färger. Det gav sidan ett helt annat lugn. Fascinerande att det ska skilja så mycket när de säljer samma produkter, bara olika målgrupper.

Brawl Stars var intressant eftersom de var så mycket färg jämfört med de andra två men också eftersom jag kunde läsa deras egna riktlinjer där de förklarar varför de gjort de val som de gjort. 

Referenser
-----------------------

[Kursens info om färg](https://dbwebb.se/guide/design-med-html5-och-css3/farg){.link}

[Gillette](https://www.gillette.se/sv-se){.link}

[GilletteVenus](https://www.gillettevenus.se/sv-se/){.link}

[Brawl Stars](https://supercell.com/en/games/brawlstars/){.link}

[Brawl Stars officiella riktlinjer](https://supercell.com/assets/supercell-brand-guidelines-v1.pdf){.link}

[The psychology of fonts](https://www.kolenda.io/guides/fonts){.link}

Författare
-----------------------

Erik Olsson