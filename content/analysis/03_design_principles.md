Utvärdering av designprinciper
=======================

I denna rapport ska designen på tre olika personsidor studeras. Tanken är att undersöka vilka designprinciper som har används och hur väl det fungerar.

Urval
-----------------------

Jag ville välja tre väldigt olika sidor. Sidorna skulle vara personsidor så jag fokuserade på tre typer av personer. Det var svårt att hitta personsidor eftersom många bara använder sociala medier som instagram och X för att nå ut. Jag lyckades dock gräva fram tre. Den första är Anna Nyströms personliga hemsida. Hon är influenser inom träning och mode. Den andra är Underbara Clara. En av Sveriges största bloggare. Den sista är David Kringlunds hemsida om drinkar. Jag valde dessa tre för att de är så vitt skilda, krasst kan de beskrivas som ytligt, husligt och manligt.

Metod
-----------------------

Jag letade efter designprinciperna från [Design elements and principles](https://www.canva.com/learn/design-elements-principles/) för att se hur desa användes. Jag funderade även på målgrupp och syfte med hemsidan och jämför om detta gör skillnad för designen. Även sidan [Kolenda.io](https://www.kolenda.io/guides) användes för samlad information om typsnitt och färger.

Resultat
-----------------------

### Anna Nyström

Den första sidan är Anna Nyströms personliga sida.

[![Anna nyströms huvudsida](%assets_url%/img/annaMain.jpg){.analys-img}](http://annanystrom.com)

Syftet med Annas sida är att vara en landningssida för personer som söker efter henne. Det är bara en kort intro om hennes historia och sedan länkar till hennes sociala medier som är hennes primära plattform. Det finns också kontaktuppgifter till henne för de som söker samarbeten. Det är ju hennes sätt att tjäna pengar.

Sidan är över lag väldigt avskalad och stilren. Fokus är helt klart på Anna med text om henne och stora bilder på henne.

Designen gynnar helt klart sidans syfte. Poängen med sidan är att få företag att vilja använda Anna som sitt ansikte mot konsumenter och då måste hon ju visa upp sig. Jag tänker dock att hennes sociala medier är hennes främsta reklam för sig själv är hennes instagram. Hemsidan fungerar nog mer för att vara en landningsplats för personer som söker efter henne.

De designprinciper som framför allt arbetas med anser jag vara färg, typografi och komposition.

Färgvalet är medvetet ljusa pastellfärger med låg saturation. Enligt kolendia är upplevs ljusa färger lättare, mindre seriöst och mildare. Det är ett medvetet val då samma färgskala upprepas i bilder och footer. En brist på hemsidan är dock den extremt dåliga kontrasten på sidans footer. De har offrat läsbarhet för att behålla den ljusa och lätta känslan.

Typografin kan beskrivas som lätt och smalt. Rubrikerna är Times new roman medans paragraftexten är helvetica. Båda med lätt fontvikt. Kolendia beskriver lätta fonter som elegantare, mildare och femininare. De menar även att lätta fonter får våra hjärnor att tänka lång och smal vilket stämmer överens med rådande skönhetsstandard vilket skulle hjälpa Annas varumärke.

[![Anna nyströms sida längre ner](%assets_url%/img/annaLater.jpg){.analys-img}](http://annanystrom.com)

Kompositionen är mer helheten. När man laddar sidan ser man en helsida bild med endast de små diskreta länkarna i nav-baren. Det ger full fokus till bilden. Scrollar man ner får man texten om Anna med en bild till höger. Bilden är vriden mot texten vilket, enligt kolenda skapar en blockad som fångar blicken på vänstra sidan av skärmen.
Sidan har inga undersidor utan länkar enbart till Annas sociala medier.

### Underbara Clara

Nästa sida är Underbara Claras blogg.

[![Underbara Claras huvudsida](%assets_url%/img/claraMain.jpg){.analys-img}](http://underbaraclaras.se)

Syftet med Claras sida är att samla allt hon publicerar. Även hon publicerar massor på sociala medier. Det är dock, till skillnad från Anna, hemsidan som är huvudmålet och sociala medier som är bisysslan. 

Syftet med sidan är inte att sälja ”Clara” på samma sätt som Annas sida var. Det är istället en livsstil hon försöker marknadsföra och därefter sälja sina böcker. Hon gör dock en hel del betalda samarbeten på sociala medier även hon.

Jag tycker designen på hemsidan helt klart bidrar till en huslig och mysig känsla. Clara har lyckats uppnå den bild hon är ute efter.

De designprinciper jag tycker framgår starkast är färg, typografi och grid. Även Clara använder ljusa pasteller för en lätt och mild känsla. Hon har dock spridit ut sig lite mer över färghjulet och använder mer än bara rosa nyanser. Den stora kontrasten och den högre saturationen på Claras klädning i den tecknade bilden gör att hon verkligen framträder mot den pastellturkosa bakgrunden. Över lag är det mycket färg även om det över lag är ljusa färger.

Typsnittet som används i rubrikerna är ”The soul of Vodka” vilket beskrivs som en ”Classy” serif font av skaparen. Clara använder bara versaler i rubrikerna. Detta ger enligt kolenda, ett starkare och mer kraftfult intryck. Serif fonten är ger ett traditionellt intryck. Själva loggan i till sidan använder ett hanskrivet font vilket ger ett personligt intryck. Paragraftexten är skriven med fonen Cardo vilket även den är en serif font som enligt google fonts har en ”vintage” känsla. Allt detta bidrar till att sidan känns traditionell, personlig och gammaldags kännsla.

Den sista designprincipen är grid. Sidan är definitivt strukturerad i kolumner. Bloggen är en kolumn där alla bilder är hela kolumnens bredd medans sidan för podden och för recepten är 4 columner. Båda är responsiva och ändrar antal kolumner vid bredd under 767 px. Receptsidan ändrar till två kolumner medans poddsidan går över till en.

[![Underbara Claras receptsida](%assets_url%/img/claraLater.jpg){.analys-img}](https://underbaraclaras.se/kategori/claras-recept/)

Detta bidrar enligt canva artikeln till att sidan upplevs städad och välorganiserad. Något som bidrar till den husliga imagen.

### David Kringlund

Sista sidan är David Kringlunds sida för recept, blogg och webbshop.

[![David Kringlunds huvudsida](%assets_url%/img/kringlundMain.jpg){.analys-img}](https://davidkringlund.se/)

Syftet med sidan är att sälja produkter i Davids webbshop. Hans varumärke är ”kvalitetsdrinkar hemma” vilket han framhäver med sina recept och bilder på sidan.  För att blanda drinkarna bör man använda ingredienser och redskap från hans webbshop och kanske köpa hans receptbok för att få del av alla recept på en gång.

Jag anser att han uppnår syftet. Bilder och priser på webbshoppen ger kvalitetskänsla och man får känslan att det går att uppnå hemma.

Även här vill jag titta på färg och typsnitt för att kontrastera mot de tidigare två. Jag vill också studera balansen på sidan.

Till skillnad från de tidigare två sidorna är det väldigt lite pasteller. Vi har mörkare toner, svart, vitt och silver. Enligt kolenda ger detta ett intryck av tyngd och allvar. Hög saturation gör också att sidan upplevs mer kraftfull.

Typsnittet som används i texten heter poppins vilket beskrivs av google fonts som en lugnt och stram ”business” font. Rubrikerna är skrivna i versaler med relativt kantiga bokstäver vilket, kolenda menar, ger ett rationellt, moderna och maskulint intryck.

[![David Kringlunds artiklar](%assets_url%/img/kringlundLater.jpg){.analys-img}](https://davidkringlund.se/blogs/inspiration)

Balansen på sidan är överlag genomtänkt. Inspiration och receptsidan är balanserad i två kolumner och webbshoppen, som har en "lättare" meny till vänster, har förskjutits så tyngdpunkten fortfarande känns som att den ligger i mitten. Första bilden på huvudsidan är delad i två med rubriken och knappen centrerad mellan bilderna. Endast på ett fåtal ställen är sidan lite obalanserad. Ett sådant exempel är där han marknadsför sin receptbok (se bild nedan). Här hade jag valt att lägga miniatyrbilderna under knappen till höger för att balansera sidan. Nu känns den väldigt vänstertung.

[![David Kringlunds Bok](%assets_url%/img/kringlundBalans.jpg){.analys-img}](https://davidkringlund.se/)

Analys
-----------------------

Jag valde dessa tre sidor för att få sidor ur tre olika kategorier. Annas hemsida gav en mjuk, kvinnlig känsla. Det var dock väldigt lite innehåll eftersom hon framför allt publicerar på instagram. Jag tycker dock hon uppnår sitt mål att presentera sig själv i korta drag. Vill man se mer får man gå till hennes instagram eller youtube genom länkarna.

Underbara Clara använder sidan som sitt huvudsakliga publiceringsställe vilket märks på mängden innehåll. Det skrivs bloggar och publiceras poddar.  Sidan ger ett intryck av gammeldags kärnfamilj i digitalt format. Det är fascinerande att något så modernt som en webbsida kan kännas så rustikt och gammeldags.

Som kontrast känns Davids hemsida modern och industriell. Det känns proffsigt och designat men ändå uppnåeligt eftersom han står i, något som ser ut som, ett kök och inte bakom en bar.


Referenser
-----------------------

[Designprinciper på canva](https://www.canva.com/learn/design-elements-principles/)
[Kolenda konsumentpsykologi](https://www.kolenda.io/guides)
[Anna Nyström](http://annanystrom.com)
[Underbara Clara](http://underbaraclaras.se)
[David Kringlund](https://davidkringlund.se/)

Författare
-----------------------

Erik Olsson